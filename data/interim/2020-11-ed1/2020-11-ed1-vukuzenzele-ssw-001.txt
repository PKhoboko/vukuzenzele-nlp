

==================================================================================================================

Page:2

3Vuk’uzenzele Lweti 2020 Lushicilelo 1Kuvusa umnotfo losebentakoKwetfulwa KweLu hlelo Lwemi vusamisebenti Lwelihhovisi LaMengameli kuleliviki leliphelele kukhombisa ingucuko lenkhulu endleleni ye tfu yekubukana nekwe swelakala kwemisebenti.
Senta lutjalomali lwahu-lumende kumitfombolusito lebantfu lolunemtselela loba-luleke kakhulu, lapho khona umbuso ungiko kokubili umsunguli kanye nemisebenti wekutsi kube nemisebenti. Loluhlelo Lwemivusa-misebenti Lwelihhovisi La-Mengameli luhlelo lolunga-kate selube khona phambilini ngebukhulu nebubanti balo, lolufaka ekhatsi lutjalomali lwahulumende lolungetulu kwetigidzigidzi leti-R100 ku-leminyaka lemitsatfu letako.Sitawuvikela sibuye futsi sisungule imisebenti netindlela tekutiphilisa letisitwa ngetimali ngco ngesikhatsi imakethe yetisebenti yelu-lama kulubhubhane lweligciwane le-corona. Ngakunye kwaloko sekulungele kutsi sale kucalwa kuphunyeleliswa, futsi kwengetwa ekuti-nikeleni lokuvela kukhona.Ngesikhatsi lapho letinye taletingenelelo takhela emandleni etinhlelo letikhona, lemivusa nayo ifaka ekhatsi tindlela letinsha futsi letinekucamba.Loku kufaka ekhatsi kugcila kunaku lesikubita ngekutsi ‘ngumsebenti wemmango’. Sisebenta ngekunisela  emcondvweni wekutsi kute kweswelakala kwemisebenti lengentiwa kute kutsi kubukwane naletinkinga letinyenti tetenhlalo emmangweni wetfu. Inhloso lapha kwesekela kucamba lokubonakalako, imitamo kanye nemakhono lahlelekile lakhona emmangweni lomkhulu kwenta bantfu kutsi basebente imi-sebenti yekuzuzisa wonkhe wonkhe ngalokufananako. Lomsebenti ufaka ekhatsi tingcikitsi letinyenti, kufaka ekhatsi kutfolakala kwekudla, kucedza budlova lobu-condziswe kubulili lobutsite, kuphucula tindzawo tekuhlala letingakahleleki kanye nalokunye lokunyenti.Loku kutawugcwalisa imitamo yemkhakha wahu-lumende, kuvumela bubanti lobukhulu kanye nelifutse lemmango kanye nelubanjiswano lolusha nebabambisa-ni labasha labahlukahlukene.Lemivusa ifaka ekhatsi luhlelo lwavelonkhe lolusha lwekucasha belekeleli bekufundzisa nebesikolo etikolweni. Tikolo setivele tiyacasha kwamanje, tetfula ematfuba lamasha kuyo yo-nkhe imimango kulo lonkhe lelive ngebubanti balo.Luhlelo lwemisebenti yemmango alusilo-nje lwemi-sebenti lete emakhono. Kugcilwe kubo bonkhe bantfu labaneticu tasenyuvesi, ine-matfuba emanesi, labaneticu tesayensi, emaciko kanye nalabanye.Loluhlelo lwemivusa-misebenti lutawuphindze futsi luvikele imisebenti emikhakheni lehlaseleka kalula letsintfwe kakhulu lubhubhane. Kutawesekela labasebenta Etinkhulisa, ikakhulu bomake labatise-bentako. Balimi labancane labangetulu kwalabo-74 000 nabo batawutfola tibonelelo tekukhicita.Njengesive, sidzinga tebuciko nemasiko kutsi tiphakamise imoya yetfu – lemivusamisebenti iphindze futsi iniketa lusito lwetimali lolusha lwekusita lomkhakha kutsi usukume ume ngetinya-wo ubuyele esimeni sawo lesifanele, kufaka ekhatsi kwesekelwa kwetekucamba kwetedijithali kanye nekukhulisa tinkhundla temnotfo waku-inthanethi.Loku kutawenta bosobuci-ko kutsi bakhone kwetayela timo temakethe lensha lubhubhane lolusihlisibete yona sonkhe kanye nekuse-bentisa ematfuba lamasha ekukhula. Sikhonisikwenta lesibalu-leke kakhulu sekwakha imi-sebenti leminyenti, sentiwe lubhubhane kutsi sibaluleke kakhulu, kuchumana. Kute kutsi kuncotjwe ligebe lelikhona letedijithali, lemi-vusamisebenti itawenta kutsi kube khona i-inthanethi  leshesha kakhulu futsi lengabiti kakhulu, yemindeni lehola kancane ngekutsi nge-telekelelo letinsha tekuchu-ma kanye nekukhuliswa kwe-WiFi yesive yamahhala.Live lakitsi liselulama ekuphelelweni litsemba lo-kubangwa lubhubhane lweligciwane le-corona, asibungabati bukhulu bemsebenti lesibukene nawo losembikwetfu.Sifanele kutsi sitfole indlela yekuvusa umnotfo lesheshako futsi lefaka lonkhe ekhatsi. Sifanele kutsi sente kutsi bantfu bakitsi labanye ngendlela lesingakhona ngayo bacale kusebenta futsi. Sifanele futsi sibuyelwe nguloko lokusilahlekele ekwetfulweni kwetinsita le-tisisekelo nesakhiwonchanti lesibalulekile, kulungisa tinsayeya tetenhlalo kanye nekugucula emalokishi ne-tindzawo tasemaphandleni. Luhlelo lwemisebenti yemmango lelithulusi lelingenta konkhe loku lokunge-tulu: kwakha imisebenti leholelako kulesikhashana tibe timakethe telulama, kanye nekwakha kubaluleka kwemmango kusachutjekwa.Kuhlala njalo kwentiwa sibonelo ngeluhlelo lwahu-lumende lolukhulukati lolwentiwa yiMelika ngemuva kweKwehla Kwemnotfo Lo-kukhulu ngeminyaka yabo-1930. Loku bekungasiyo-nje imivusamisebenti, kepha kwaphindze futsi kwakhutsata kuhlanganyela kanye nekufaka konkhe ekhatsi.Kunetibonelo letinyentana yetinhlelo tahulumende le-ticambako emaveni lasatfu-tfuka, kufaka ekhatsi i-India, i-Ethiopia kanye neNingi-zimu Afrika. Letinhlelo leti tenta lutjalomali ngco kumi-notfo yendzawo, kufinyelela kucala tindzawo letiphuye kakhudlwana, kwesekela emabhizinisi lamancane endzawo kuphindze futsi kuchubekele emnotfweni lomkhulu kusuka lapha.Tikhutsata kuhlanganyela kwemmango kanye nekufa-ka ekhatsi konkhe, kuniketa imimango tindlela tekugucu-la timphilo tayo lapha benta imisebenti lemisha. Ekwenteni njalo, tifaka ligalelo  ekwenteni tingucuko ezingeni lendzawo nangekhatsi emmangweni lobanti.Lutjalo ngco lwahulumende lwekwesekela imisebenti kanye nekwakha ematfuba lakha kubaluleka kwetenhlalo lwenta lokungetulu kunekumane lubukane-nje netinkinga tekweswelakala kwemisebenti.Luyaphendvula, ngoba lusebentisa imitfombolusi-to yembuso kuphendvula kutidzingo temmango wendzawo, kungaba tindzawo letingemabala emmango, kuba khona kwekudla, tinkhulisa letinyenti, noma yimigwaco lencono kakhulu nalefinyelelekako.Lunenchubekelembili, ngoba lunikana kuvikeleka kwetenhlalo nekuciniseka ngemali lengenako kulabo lababukene nenhlupheko ngoba abakhoni kutfola imi-sebenti.Lutjalomali lwesikhatsi lesitako, ngoba lwesekela luhlelo lolukhulu lwekuvu-sa temnotfo ngekuphutfuma yente kutsi bantfu bakitsi basebentele kwenta kancono sakhiwonchanti setfu save-lonkhe nesamasipala.Ngaletingenelelo kulemi-vusamisebenti, sakha imise-benti yalabo labayidzingako, sibe sishiya umtselela lomuhle wesikhatsi lesidze kuyo yonkhe imimango.Njengetinhlelo temisebenti yahulumende emhlabeni wonkhe jikelele, loluhlelo lwemivusamisebenti lwe-sekela lubuye lugcwalisele indzima lebalulekile ledlalwa ngumkhakha lotimele ekwakheni imisebenti. Kungumjikeleto lophikisako, ngekutsi ngesikhatsi kwelu-lama kuchubekela embili, li-zinga lebubanti bekucashwa nguhulumende litawehla.Sipiliyoni semsebenti ne-makhono latfolwe bazuzi be-Luhlelo Lwemivusamisebenti Lwelihhovisi LaMenga-meli lutawentancono ematfuba abo ekutfola imisebenti.Lesipiliyoni lesitfoliwe siphindze futsi sibe yindlela leya emisebentini yekuba ngusomabhizinisi. Bahlanganyeli batawentancono emakhono nekukhona kwabo kuticalela abo emabhizinisi, futsi bangasebentisa lemali lengenako lesimeme leniketwa temisebenti yahulumende bandlulele kuleminye imisebenti lebangenisela imali.Bengiloku ngiphikelela ngicinisekisa kutsi inhlekelele ye-COVID-19 iphindze futsi ibe sikhatsi sematfuba ekwa kha kabusha kancono.Ngalesikhatsi sebuyaluyalu lobukhulu, sitawube asitenteli umusa uma singenta tetsembiso letingafezeki letiphakamisa ematsemba, kodvwa kube  yinkinga uma angafezwa. Kungako-ke singenelelo ngasinye setemisebenti neteku tiphilisa sesekelwa ngetimali ngalokuphelele, nelisu lekufezekisa lelicacile.Loluhlelo lwemivusamisebenti alusimayelana nekuti nikela lokungekho esikhatsini lesitako, kepha lumayelana nekwakhiwa kwemisebenti lapha futsi khona manje.Loluhlelo lwemivusamisebenti lungumphumela weKu bonisana lokukhulu nematiko avelonkhe, tifundza nemadolobhakati kutsi asungule ngemandla tinhlelo temisebenti letingacala kuphakelwa noma kukhulisa kungakapheli tinyanga letisitfupha.Ematiko latawufezekiswa kanye nalabanye labatsi ntsekako bahlolwa ngema ndla mayelana nemakhono abo ekufezekisa.Kuto tonkhe letinhlelo letiwela ngaphansi kwaloluhlelo lwemivusamisebenti, ema tfuba atawukhangiswa kaba nti futsi kwehlwaya kutawuba ngulokufanele, kutawuba ngulokuvulekile ngalokungafihli lutfo.Imigomo lesitibekele yona iyenteka, iyakaleka futsi iyazuzeka, futsi itfola tifundvo kuloko lokuhlangabetwene nako phambilini kanye neti ndlelakwenta temave emhlaba letihamba embili.Bantfu Bakitsi sebeme ngemumo futsi bayafuna kuse benta. Kufanele kusetjentiswe emakhono labanti, nemakhono etfu labutselwe ndzawonye nekukhona lokusetjentiswa ekwakheni kabusha live ngemuva kweligciwane le-corona.Loluhlelo Lwemivusamisebenti Lwelihhovisi LaMe ngameli liniketa kuhhamuleka kwesikhashana kumindeni lemelene nebusika lobudze futsi lobumatima lobube neku ncishiswa lokukhulu kwemali lengenako, nakubantfu labahleli iminyaka leminyenti bangasebenti.Imisebenti sibili, lenesitfunti lilungelo lawonkhe wonkhe. Kusimonchanti sekukhula kwemnotfo nekutinta kwetenhlalo.Ngekwenta lelilungelo leli khulu kutsi lisebente, loLu hlelo Lwemivusamisebenti Lwelihhovisi LaMengameli lwenta umnikelo loncumako ekwakheni ummango lose-bentako. LETIVELA E-UNION BUILDINGS