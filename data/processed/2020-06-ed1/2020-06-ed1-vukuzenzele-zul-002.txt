Ukuvalwa kokuthengiswa kukagwayi kuzovikela impilo yabantu abaningi

Silusapho Nyanda

Abantu ababhemayo asebesuleleke  ngegciwane le-corona (i-COVID-19) basengcupheni yokuhlaselwa izimpawu zaleli gciwane ezinobungozi kakhulu.
I-COVID-19 iyigciwane elihambisana nenkinga yokuvaleka kokuphefu-mula. Ngakho-ke, abantu ababhemayo bangaba sengozini ephindaphindekile yezimpawu ezibucayi ukwedlula abantu abangabhemi, ngokusho kuka-Dkt. u-Catherine Egbe, oyinjulabuchopho kuMkhandlu WaseNingizimu Afrika Wocwaningo Kwezokwe-lashwa kophuzo oludakayo, ugwayi kanye nezinye izidakamizwa.U-Dkt. u-Egbe uthi ukubhema kwaziwa njengenye yezinto ezidala izifo eziyimbelesela kanti ezinye zazo zithintana ngqo nezimpawu ze-COVID-19. Okubandakanya:
• Isifo somdlavuza • Isifo senhliziyo nesifo sohlangothi • Isifuba somoya• Isifo sikashukela. “Nakuba ukubhema ugwayi kungeke kube yiyona ndlela ngqo engenza lowo obhemayo ukuthi abulawe i-COVID-19, kodwa ingada-la izindlela eziseceleni njengoba ababhemayo bevame ukuba nezifo ezigcina zenza ukuthi umuntu osesuleleke ngaleli gciwane ashone,” kusho yena.Ukwengeza kulokhu, ukubhema ugwayi kubulala inqwaba yezitho zomzimba wakho futhi ngokuvamile uma sezifile umzimba awubi namandla anele ukulwa nezifo. U-Dkt. u-Egbe uthi ukubhema ugwayi kukhiqiza amakhemikhali angaphe-zulu kwezi-7 000; kanti angama-250 ala makhe-mikhali aseqinisekiswe njenganobungozi emzimbeni womuntu. Kusenjalo nje, kula makhemikhali angama-250, angama-69 awo aziwa njengesisusa somdlavuza. Kanti konke lokhu kube sekunciphisa impilo yalowo obhemayo kanye nalabo ababhema ngokuhogela intuthu kagwayi, kuchaza u-Dkt. u-Egbe.Uthe iziguli ezinesifo sofuba kanye ne-asthma zisengozini enkulu yokuthi zithole lolu bhubhane lwe-COVID-19. “Njengamanje, sekunobu-fakazi obuveza ukuthi abantu abanesifuba somoya basengozini yokuhlaselwa yizim-pawu ezibucayi kakhulu okungabalwa ngisho nokufa uma bengasuleleka ngalolu bhubhane lwe-COVID-19. Nakuba ingekho imiqulu esishicilelwe netshengisa ubungozi obungako kwiziguli ezinesifo sofuba (i-TB) kodwa Inhlangano Yezempilo Emhlabeni yexwayise ngokuthi iziguli ezine-TB zingaba nemiphumela emibi uma zingatheleleka nge-COVID-19.”Uthe ukuvalwa ngokusemthethweni kokuthengiswa kukagwayi kulesi si-gaba sokuvalwa kokusebenza kwezinto ezweni jikelele kwenziwa ngentshisekelo yokukhathalela impilo ya-bantu bakithi. Ukuthengiswa kukagwayiUMongameli u-Cyril  Ramaphosa wenza isime-mezelo esisemthethweni kulesi sigaba sesine, ne-sasihambisana nokuvulwa kokuthengiswa kukagwayi kodwa-ke sabe sesishintshwa lesi sinqumo emva kokuhlangana noMkhandlu KaZwelonke Olawula Igciwane le-corona kanye nabanye abadlala izindima ezahlukahlukene.U-Dkt. u-Egbe uthi ngaphandle kobungozi obuza ngqo nokubhema, ugwayi uvame ukwatshelwana phakathi kwabangani kanti lokho kubhebhethekisa ukuthelelana komphakathi ngaleli gciwane.“Khumbula ukuthi,  abantu baye bayalwa ukuba bangazithinti emlonyeni, ekhaleni kanye naseme-hlweni.  Nokuyaye kuthi uma umuntu ebhema, bese eyahluleka ukulandela lowo mkhuba wenhlanzeko,” kusho u-Dkt. u-Egbe.Njengoba sisezweni elinezinga eliphezulu legciwane leSandulela Ngculazi/neNgculazi, i-TB, ukusetshenziswa kwezidakami-zwa kanye nophuzo oluda-kayo ezindaweni zakithi, u-Dkt. u-Egbe uthemba ukuthi uhulumeni wenze izinto ngendlela eyiyo.Uthi uhulumeni usebenzisa ulwazi analo uku-qhubekela phambili noku-vikela iNingizimu Afrika ekutheni ibhekane nalezi zigameko esizibone zenzeka emazweni afana ne-Italy.“Akusikho ukuvalwa kwangunaphakade; abantu kufanele bakukhumbule lokho,” kusho yena. Sikhuluma nje manje, iNingizimu Afrika inemishini esiza ukuphefumula emincane kanti uma ngabe abantu abaningi bengadinga usizo lwemishini yokuphefu-mula ngesikhathi salolu bhubhane, izwe lizozithola lisenkingeni futhi lingakwazi ukusiza labo abadinga usizo.“Sedlula kancane nje kwizi-3 000 zemishini esiza ukuphefumula esinayo. Uyacabanga-ke uma labo abaneminyaka engaphe-zulu kwama-65 ubudala bebhema, bengadinga imishini esiza ukuphefumula. Lokho kusho ukuthi sizodinga imishini esiza ukuphefu-mula engaphezu kwezi-10 000 ezosiza lelo qeqebana kuphela. Kanti konke lokhu kuyingxenye yalezi zinto uhulumeni azama ukuzigwema. Siyethemba ukuthi abantu bazobona kuyisiza-thu esihle ukuyeka ukubhema,” kusho yena.
Uthi bewazi ukuthi?  Ungashayela  Umkhandlu Olwisana Nokubhema Ku-zwelonke (i-National Council Against Smoking) kule nombolo: 011 720 3145 ukuze uthole usizo lokuyeka ukubhema. INhlangano Yomdla-vuza yaseNingizimu Afrika (i-Cancer Association of South Africa) yenza izinhlelo ezenziwa ngobuchwepheshe, nezinikeza ukweseka kanye nolwazi kulabo abafuna ukuyeka ukubhema kanti lezi zinhlelo ziyatholakala ku: http://www.ekickbutt.org.za.
