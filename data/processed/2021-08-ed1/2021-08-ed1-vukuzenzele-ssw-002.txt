I-SANDF ilwa neCOVID-19

More Matshediso 

Umbutfo Weteku vikela Wavelo nkhe waseNingi zimu Afrika (i-SANDF) usita ekulweni nesifo  selubhubhane lweligci wane leKhorona eGau teng, kwanyalo lekusizi nda sesiwombe sesitsatfu.
I-SANDF isita ekuhlo leni umphakatsi ngebunyenti, kucilonga, ilandzelele lotsi ntsene nabo, iphindze ifake sandla etibhedlela.
Umnyango Wetemphilo Wetetimphi waseNingizimu Afrika utfunyelwe kulesi fundza kutsi utonciphisa  umtfhwalo kubasebenti betemphilo.
Litsimba Letekwelapha i-Medical Task Group ibekwe esibhedlela i-Chris Hani Baragwanath Academic Hospital eJozi.Njengobe iGauteng ibhalisa sibalo lesisetulu setigameko te-COVID-19 ngesikhatsi seli hlandla lesitsatfu, sibhedlela sakhetfwa njengesikhungo setemphilo kulesifundza futsi manje sesibekelwe tigulane letine-COVID-19.  Ngaphambi kwekucala imisebenti yabo, Litsimba Letekwelapha kwafuneka kutsi lijovwe kuze kutsi  ligcinwe liphephile ngale sikhatsi ibukana nelinani lelinyukako letigameko tekwe tseleleka nekwemukelwa etibhedlela.
Kolonela Fezeka Mabona longuMlawuli weLitsimba Letekwelapha, utsi naye usebenta kanye nalamanye  emalunga alelicembu.
Utsi “Lelitsimba linabo chwepheshe betemphilo, lokufaka ekhatsi emanesi, bodokodela labasebenta emitfolamphilo kanye nalabo la basebenta kutekuphepha netemphilo emisebentini yabo.”Linyenti lemanesi lineticu tasemanyunivesi tekuba manesi, lokufaka ekhatsi kunakekela kwetemphilo lokusisekelo.
“Lamanye emanesi acece shelwe tekuhlinza. Sonkhe sisebentile njengemanesi latayelekile, labelekisako, labafu ndisa emanesi nalabaphe tse etinhlelweni tetimphi netemphilo emphakatsini,” kwe ngeta yena.  Lelicembu lehlukaniswe ngematsimba emisebenti futsi lisebenta netisebenti talesi bhedlela ngekuntjintjana, kuye ngesidzingo lesikuleso sikhungo.
Kwamanje lelitsimba liniketa lusito lwetemphilo emagunjini etiguli lasitfupha.
“Linani lebasebenti balesi bhedlela liphansi kakhulu kutsi lingakwati kubukana nesibalo setigameko njengamanje. Kubalulekile kakhulu kutsi sitame ngalokusema ndleni kutsi sibasite kuze kutsi sonkhe sigweme kuchubeka kwebumatima eluhlelweni lwe-temphilo,” kusho Mabona.
Wengeta ngekutsi umoya wekubambisana phakatsi kwemanesi labuya ku-SANDF kanye neluhlelo lwetemphilo lwemphakatsi ube muhle kuze kube manje.
Ngenca yekwenyuka kwe tigameko te-COVID-19,  sibhedlela silindzeleke kutsi  sitfole leminye imibhede, kuze sikhuphule umtsamo waso wemibhede lenge-96 kuze sihlalise tigulane letiningi.
