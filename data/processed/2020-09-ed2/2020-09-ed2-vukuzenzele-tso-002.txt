Woza Matrics  yi simekiwa

Dale Hes  

PHUROGIREME YA WOZA MATRICS yi kongomisiwile ku pfuna vadyondzi va Giredi 12 leswaku va pasa swikambelo swa vona.
Vadyondzi va me tiriki va nan’wa ka va hlanganile na mitlhotlho yo tala hikokwalaho ka vuvabyi bya Khoronavhayirasi (COVID-19).
Ndzawulo ya Dyondzo ya Masungulo yi tiyisisile leswa-ku ku pfuriwa ka swikolo nakambe i swin’wana swa swirhangana swa yona swa le henhla, ku katsa na ku se-ketela vadyondzi hi tiphuro-gireme to hambanahambana ku va pfuna leswaku va hetisa lembedyondzo hi ndlela leyi humelelaka. Yin’wana ya tiphurogireme leti i Woza Matrics , leyi simekiweke hi Ndzhati hi ku tirhisana na vanakulorhi va vuhaxi na vativinkulu va dyondzo.  Tanihi xiphemu xa phuro-gireme, tidyondzoxidzi ta ntsevu ta ka metiriki ta karhi ta haxiwa emoyeni eka SABC, DSTV na Openview  (chanele 122) masiku hinkwawo ku ringana mavhiki ya ntsevu ku suka hi 8 ku fika 10 nimixo na 1 ku fika 3 nimadyambu. Xiko-ngomelo i ku pfuna vadyo-ndzi ku tilulamisela swika-mbelo swa vona swo hetelela. Switirhisiwa leswi swi ta tlhela swi nyika tidyondzo leti humelelaka hi nkarhi walowo ti haxiwaka hi wona, laha vadyondzi va nga vutisaka vadyondzisi swivutiso. Swi-tsundzuxo swa swikambelo naswona swa nyikiwa. Woza Matrics yi lemuka leswaku hambileswi vadyondzi hi-nkwavo va nga lahlekeriwa hi nkarhi wa vona wo dyondza, vadyondzi va ka Giredi 12 va khumbhekile ku tlula vadyondzi hinkwavo hikuva timaraka ta vona ti na nkoka swinene eka vumundzuku bya vona bya mitirho na ku amukeriwa ka vona eyuni-vhesithi. Holobye wa Dyondzo ya Masungulo Angie Motshekga u vula leswaku phurogireme leyi yi na nkoka loko ku langutiwa ku kavanyetiwa loku ku nga va kona loku ku vangiweke hi COVID-19 . “Metiriki yi na ntshikelelo kambe 2020 yi vile na mintshi-kelelo yo tala. Ndzi rhandza ku hoyozela vadyondzi hinkwavo va ka Giredi 12 na mindyangu ya vona eka ku tiyisela na vutinyeketi bya vona. Swi le rivaleni leswaku nseketelo wo ngetelela wa laveka eka vadyondzi na-swona hi ta ya emahlweni hi endla tano. Ku sele tin’hweti to hlaya hi nga si fika emaku-mu ka lembe naswona Woza Matrics ri ta nyika vadyondzi nseketelo lowu va wu lavaka ku tilulamisela swikambelo swo hetelela,” a vula. Phurogireme leyi i yo hlawu-leka hikuva yi kongomisiwile eka vanyingi va vadyondzi va Giredi 12 lava va nga koteki ku fikelela inthanete na vuhla-nganisi byin’wana bya xidijita-li nkarhi na nkarhi. Vuhaxi byi ta va kona leswaku byi fikelela vanyingi va 1.2 miliyoni wa vadyondzi lava va nga ta tsala Metiriki hi Hukuri. Khansele ya Vaholobye va Dyondzo yi khutazile vadyondzi hi-nkwavo na vatswari ku tirhisa switirhisiwa leswi. CEO wa SABC Madoda Mxakwe u vula leswaku nhlangano lowu wa vuhaxi wa tinyungubyisa ku va xiphemu xa pfhumba leri. “Hi tsakile ngopfu ku va un’wana wa swiyengenkulu leswi tiyimiseleke ku sirhelela lembexidyondzo ra ka Metiri-ki ra 2020. Tanihi  muhaxi wa tiko hinkwaro, ha boheka ku tiyisisa leswaku minongonoko ya hina yi katsa tiphurogireme to hlaya ta tidyondzo, ngo-pfungopfu hi nkarhi lowu ti lavekaka ngopfu.” Swivutiso swa wena swi hlamuriwaHi tihi tidyondzo leti khumbhekaka?•	Tinhlayo																																																																																																																																								•	Ntivotiko	(Geography)•	Sayense	ya	Vutomi			(Life	Sciences)•	Sayense	ya	Mbalango	(Physical	Sciences)			•	Ntivotinkota	(Accounting)			•	Tinhlayonhlayo	(Maths	Literacy).	Hikokwalaho ka yini mikarhi leyi yi hlawuriwile hikuva vadyondzi va nga va va ri exikolweni?•	Mikarhi	yo	ya	exikolweni	ya	hambana	hi	ku	ya	hi	swifundza	na	swifundzankulu	hikokwalaho	ka	nawu	wo	siya	pfhuka	exikarhi	ka	vanhu.	Vadyondzi	va	ka	metiriki	va	ta	va	va	ri	emakaya	hi	nkarhi	wa	vuhaxi.	•	tiphesente	titsongo	ta	vadyondzi	na	vona	va	karhi	va	dyondza	va	ri	emakaya.	•	Minongonoko	yi	ta	haxiwa	hi	ku	vuyelela	endzhaku	ka	4	nimadyambu	eka	Openview 	yi	tlhela	yi	va	kona	eka	DSTV	Catch-Up .	Hikokwalaho ka yini hi vulavula hi Metiriki ntsena?•	Vadyondzi	va	ka	Metiriki	va	le	hansi	ka	ntshikelelo	wo	pulana	vutomi	bya	vona	endzhaku	ka	Metiriki.	•	Vadyondzi	va	ka	Metiriki	va	hlanganile	na	ku	kavanyetiwa	eka	tidyondzo	ta	vona	ku	suka	hi	Nyenyenyani	hikuva	vundzeni	bya	tidyondzo	ta	vona	a	byi	hungutiwanga.	•	Vadyondzi	va	ka	Metiriki	va	tlhelerile	endzhaku	swinene	eka	tidyondzo	ta	vona.	Xana nongonoko wa vuhaxi bya tidyondzo leti ndzi ta wu kuma kwihi?Nongonoko	wa	vuhaxi	wa	kumeka	eka	swiletelo	swa	TV	na	le	ka	webisayiti	ya	Woza	Matrics 	eka	wozama-	trics.co.za.	Vuhaxi	byo	vuyelela	byi	ta	va	kona.		Xana nseketelo wa karhi wu nyikiwa vatswari na vadyondzisi? Ina.	Nongonoko	wa	vuhaxi	wu	ta	va	na	minongo-	nokontsongo	ya	switsundzuxo	eka	vatswari	hi	ti-	ndlela	to	seketela	vana	va	vona	lava	endlaka	Metiriki.	Yin’wana	ya	minongonokontsongo	leyi	yi	ta	languta	vadyondzi	naswona	xitirhisiwa	xa	WhatsApp	xa	Ndzawulo	ya	Dyondzo	ya	Masungulo	xa	Teacher	Connect	WhatsApp	xi	ta	hangalasa	timhakankulu	eka	vadyondzisi.		Xana nongonoko wu ta tlhela wu lwa na mintshike lelo leyi langutaneke na vadyondzi va ka Metiriki?Ina.	Ku	ta	va	na	minongonokontsongo	yo	hlaya	leyi	nyikaka	swiletelo	leswi	yelanaka	na	vutomi	bya	swichudeni,	ku	lwa	na	ntshikelelo	na	ku	chava.
Ku kuma vuxokoxoko hi xitalo, endzela webisayiti ya Woza  Matrics  eka: wozamatrics.co.za  kumbe eka: info@wozamatrics.co.za
