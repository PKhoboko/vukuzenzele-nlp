Kha vha thuse u vhulunga matshilo

Allison Cooper

Dzangano ḽa Su nflower Fund ḽi khou humbela Maafri ka Tshipembe uri vha khwiṋise tshaka dzo fha mbanaho dza databeizi dzavho dza ṋetshedzo ya sele dza tsinga dza malo fha u itela u vhulunga ma tshilo a vhana.
U ya nga ha Vho Palesa Mokomele, vhane vha vha mulangi wa nyanḓadzo na vhudavhidzani kha dzanga no ḽa Sunflower Fund, vha lwadze vha dzimiḽioni vha wanala vha na malwadze a elanaho na a malofha ṅwaha muṅwe na muṅwe.
Kale, u ṱolwa wa wanala u na uvhu vhulwadze zwo vha zwi tshi vhulaha, fhedzi ṋamusi tsimulo ya sele dza tsinga dza malofha i nga vha dzilafho ḽi konaho u phulusa matshilo sa musi ḽi tshi su dzulusa sele dza tsinga dza malofha dza muthu dzo holefhalaho ḽa dzhenisa dzi re na mutakalo.
Zwi ṱungufhadzaho ndi zwa uri, vhanzhi vhane vha nga vhuelwa nga kha maitele aya a vha wani dzilafho ḽine vha ḽi ṱoḓa ngauri u wana muṋetshedzi ane a vha na lushaka lwa sele lwu fanaho na lwau zwi a konḓa.
“Vhalwadze vha lukanda lwa muvhala mutshena vha kha vhukonḓi ha u wana ṋetshedzo zwi tshi bva kha tshivhalo tshi re fhasi tsha vhaṋetshedzi vho ḓiṅwaliselaho u bva kha zwigwada zwa vha dzulapo vha vharema, vha Vhakhaḽadi na vhaindia,” vho ralo Vho Mokomele.
Tshikhala tsha vhuvhili kha vhutshiloVhutshilo ha Vho Zyaan Ma kda (19) ho vha ho ṱanganana musi vha tshi wanwa vha na heterozygote haemoglobinopa thy (vhulwadze ha malofha vhu pfukhelaho u bva kha mubebi), vhulwadze vhu sa lafhei ha malofha vhu shushedzaho vhutshilo nga ṅwaha wa 2007.
Tshikhala tshavho tsha khwiṋe tsha u ponya lufu tsho vha tshi ṋetshedzo ya tsinga dza malofha, fhedzi dzi fanaho na dzavho dzo vha dzi sa khou wanala.
Nga mulandu wa zwe nezwo, vho vha vho fanela u wana ṋetshedzo ya malofha vhege iṅwe na iṅwe.
“Tsinga dza kha zwanḓa zwanga dzo mboḓi  dzidzivhala, zworalo ho mboḓi fanela u pangwa tshi shumiswa tsha u thusa kha u shelwa ha malofha  kha khana yanga. Ndo dovha hafhu nda farwa na nga tshineto, ndulu na zwitombo zwine vha vhu mbea kha ndulu zwa bviswa nda pfa vhuṱungu kha thyroid  (muraḓo wa nga phanḓa ha mutsinga une wa bveledza tshithu tshi no la nga nyaluwo ya muvhili) ine yovha i sa khou tou shuma lwo fanelaho. Ndo vha ndi tshi dzulela u lova tshikolo zwi tshi itiswa nga mulandu wa tshiimo tsha zwa mutaka lo na u kundelwa u dzhenela kha zwa mitambo. U fhedza tshifhinga tshilapfu u siba dela zwo vha zwi tshi leme la,” vho ralo.
Tshiimo tsha Vho Madka tsho dovha hafhu tsha vhanga u xelelwa nga muhumbulo na zwiririvha zwe zwa ita uri vha fhedze miṅwaha mirahu vha siho tshikoloni. Naho ho vha na khaedu dzenedzo, vho dzula vhe na fulufhelo.
Vho Madka vho fhedzisela vho wana muṋetshedzi, fhedzi lwendo lwavho lwa u ya kha mutakalo wavhuḓi lwo vha lwu tshe kule na u swika magumoni. Vho vha vho fanela u itwa muaro wa maluvhi u itela u bvisa vhadzi kha maluvhi avho.
“Zwa zwino ndi na miṅwaha miraru ndo ita tsimulo nahone ndi khou tshila vhutshilo vhune ndo vha ndi sa humbuli uri vhu nga konadzea, ndi livhuwa mushumo u mangadzaho wa vhuthu na mafunda wa muṋetshedzi wanga wa Mudzheremane”.
Kha vha vhe fulufhelo ḽa muṅwe muthuMusidzanyana Naledi Senamela (14) o wanala a na leukaemia  (khentsa ya malofha) nga Shundu nthule 2020. O ṱanganela na vhaṅwe vhalwadze vha sa vhalei vhane vha khou ṱoḓa ṋetshedzo ya zwi no fana.
“U bva tshe nda wanala ndi na vhulwadze, thi tsha kona u shuma zwavhuḓi tshikoloni.
Ndi nga si tsha kona u tamba mitambo kana u ita zwithu zwe nda vha ndi tshi dzulela u ḓiphina ngazwo,” o ralo Se namela, ane a vha na muḽoro wa u vha dokotela.
Vhaṋetshedzi vha khou funaho vhane vha vha vha na miṅwaha ya vhukati ha ya 18 na ya 55 vha nga thusa Senamela na vhaṅwe vha nzhi vhane vha khou ṱoḓa ṋetshedzo nga u ṅwalisa kha webusaithi ya Sunflower Fund.
Zwine zwa ṱoḓea ndi dzudzu ḽa muḓali na mithethe i si gathi ya tshi fhinga tshavho. Kha vha humbele tshishumiswa tsha dzudzu tshi ṱoḓeaho u bva kha dzangano ḽa Su nflower Fund nga u dalela  www.sunflowerfund.org  kana vha founele 0800 12 10 82. 

